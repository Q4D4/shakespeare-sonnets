---
title: 'მხატვრებად იქცნენ ეს თვალები, გნახეს ასული...'
---

    მხატვრებად იქცნენ ეს თვალები, გნახეს ასული
    და მკერდში ფუნჯით ჩამახატეს შენი სურათი.
    ჩემი სხეულის ჩარჩოში ხარ ახლა ჩასმული
    და შიგ დარჩები თვით სიცოცხლის დასასრულამდე.
    მხატვარს შემხედე, მე ვარ შენი გამომკვეთელი,
    დღეს ჩემი მკერდის სახელოსნოს ეგ სახე შვენის,
    გულში დავუთმე შენს სახებას მთელი კედელი
    და მკერდს სარკმლებად დავუყოლე თვალები შენი,
    ჩვენი თვალები ერთმანეთის ვალში არ რჩება,
    ჩემმა თვალებმა შენ დაგხატეს ათასფერებად,
    შენი თვალები გამომადგა მკერდის ფანჯრებად.
    შიგ მზეც შემოდის შენი სახის მოსაფერებლად.
            თვალებმა მაინც სამსახური ვერ გამიწია,
            სახეს ხატავენ, გულისა კი არა იციან.
