---
title: 'ჩემო ბიჭუნავ, ჯერ შენი გზა კიდევ ვრცელია...'
---

    ჩემო ბიჭუნავ, ჯერ შენი გზა კიდევ ვრცელია.
    მაგრამ საათი რომ გიჭირავს, ყველას ცელია.
    დროს წესადა აქვს ჩვენი ჭკნობით შენი გაფურჩქვნა,
    დრო ერთდროულად გვახარებს და გვიგდებს აბუჩად.
    დრო სპობს ყველაფერს, მაგრამ ახლა ცდილობს ბუნება
    შენი განვლილი დროის უკან შემობრუნებას.
    ბუნებას უნდა თავის კვალი დროს დააჩინოს,
    წინ აღუდგეს და დაბერებას გადაგარჩინოს.
    თუმცა სიკეთის მეტი მისგან არა გინახავს,
    მაინც უფრთხილდი, სამუდამოდ ვერ შეგინახავს.
            დაგვიანებით, მაგრამ მოვა, როგორც სახადი,
            და გადუხდელი არ დაგრჩება გადასახადი.
