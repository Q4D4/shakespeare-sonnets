---
title: 'თქვი, რომ ძუნწი ვარ სიყვარულში შენი მსახური...'
---

    თქვი, რომ ძუნწი ვარ სიყვარულში შენი მსახური,
    ვერ დავაფასე, შენი გრძნობა რასაც მავალებს,
    თუმცა ტრფიალი მე გულში მაქვს შემონახული,
    მიტოვებული დამრჩა შენი ჩუმი სავანე.
    სხვებთან ვლაღობ და სხვა მხარეში რას არ ვედები,
    შენი მიჯნური სხვა გრძნობისკენ მივექანები,
    შენგან წასული აღმა-დაღმა დავეხეტები
    და ქარებს ვანდე ჩემი სულის იალქანები.
    აღვირახსნილი ჩემი გული მინდა დალახვრო,
    ჩემი ცოდვები შეაჩვენო, ჩემო იმედო,
    წარბი შეჰკარი, ოღონდ ზიზღი არ დამანახო,
    სიძულვილისთვის არასოდეს არ გამიმეტო.
            გახსოვდეს, გრძნობამ მაიძულა გზიდან აცდენა
            და გღალატობდი შენი გრძნობის გამოსაცდელად.
