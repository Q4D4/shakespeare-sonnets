---
title: 'რადგან ვერ უძლებ ამ მუხანათ დრო-ჟამთან ჭიდილს...'
---

    რადგან ვერ უძლებ ამ მუხანათ დრო-ჟამთან ჭიდილს,
    რადგან მშვენებას ემუქრება საფრთხე მარადჟამს,
    სხვა იარაღით უნდა დაცვა უსუსურ ჩითილს,
    თორემ ეს ლექსი არ ივარგებს ნადვილ დარაჯად.
    როცა ცხოვრების მწვერვალზე ხარ ახლა ასული
    მხატვრის ნახატმა ვერ ასახოს შენი მსგავსება,
    ნერგს გაგიხარებს სიყვარულით ყველა ასული
    და ქვეყნად შექმნის შენს სანაცვლო ცოცხალ არსებას.
    შენი სიცოცხლე თუ დაიცვა შენმა მოდგმამა,
    მაშინ ეგ სახე სრულყოფილი ძეგლად დაგრჩება.
    დროის ფუნჯი და ჩემი ლექსი არ გამოდგება
    შენი ნატიფი სილამაზის გადასარჩენად.
            სხვა თუ შექმენი, ის გახდება შენი სახატე,
            სხვამ რად დაგხატოს, შენი სახე თვითონ დახატე.
