---
title: 'ფიქრთა სამსჯავრო როს მოუხმობს დღეებს გარდასულს...'
---

    ფიქრთა სამსჯავრო როს მოუხმობს დღეებს გარდასულს,
    ყმაწვილკაცობა დაკარგული მომაგონდება,
    ვიგონებ წუთებს, განუქარველ დარდით დაღდასმულს,
    და ჩემთვის ძვირფასს აჩრდილებზე ვიწყებ გოდებას.
    თვალნი დამშრალნი ივსებიან ცრემლით მდუღარით,
    მეგობრებს ჩემსას რომ ახურავთ კუბოს ფიცარი,
    მიწაზე დავრჩი, სიყვარულის ფიქრით მწუხარი,
    მიწამ წაიღო სახელები დასაფიცარი.
    და მეც ნაღველი გარდასული ისევ მანაღვლებს.
    ძველი დარდებით დაკოდილი რამ დამამშვიდოს?!
    სულის ჭრილობებს, მოშუშებულს, ისევ ვანახლებ,
    საფლავს წასულნი კვლავ გამიხდნენ საპანაშვიდო.
            მაგრამ როდესაც გულმოკლული შენს სახეს ვხედავ,
            ვეღარ კაეშნობს კაეშანი გარდასულ დღეთა.
