---
title: 'ცოდვა დამედო, - შემიყვარდა ჩემივე თავი...'
---

    ცოდვა დამედო, - შემიყვარდა ჩემივე თავი,
    თავმოთნეობამ სული ჩემი მოინადირა
    და რადგან ვატყობ, ძალა არ მაქვს გუმანთან დავის,
    ამ სენისაგან ვერაფერი მიხსნის ადვილად.
    ჩემზე ლამაზი სხვა არავინ არ მეგულება,
    მხიბლავს ეს სახე, ღვთაებრივად ჩამონათალი,
    მჯერა, რომ მართლაც სრულყოფილი შემქმნა ბუნებამ,
    მჯერა, რომ ქვეყნად არ არსებობს ჩემი ბადალი.
    მაგრამ როდესაც ჩემს უტყუარ სარკეს ჩავხედავ,
    შევეფეთები დაბერებულ სახეს საშინელს,
    მაშინვე ვხვდები, რომ გონებამ გამათავხედა
    და საკუთარი თავის ტრფობა კვდება მაშინვე.
            მე ჩემი თავი შენმა ტრფობამ თუ შემაყვარა,
            შენი ნორჩობის გაზაფხულით ვფერავ ჭაღარას.
