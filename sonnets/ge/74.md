---
title: 'როცა სიკვდილის ცივი სხივი შემომაშუქებს...'
---

    როცა სიკვდილის ცივი სხივი შემომაშუქებს,
    ვიცი, ვერავინ ვეღარ შეძლებს გამოსარჩლებას,
    მაგრამ წასვლამდე ჩემს სიცოცხლეს ლექსებს ვაჩუქებ
    და ეს სტრიქონი უკვდავების ძეგლად დარჩება.
    ვიცი, ამ ფურცლებს ვერ დაფარავს ჟამის სუდარა,
    რადგან შენშია ჩემი ლექსი - ჩემი ქონება,
    მიწად ვიქცევი, მიწას მეტი არა უნდა რა,
    სხეული მიაქვს, სულს გიტოვებს ჩემს მოგონებად.
    შენთვის იცოცხლებს ეს სტრიქონი ათასფერება,
    ის, რაც მოკვდება, ჭია-ღუას დარჩეს სათრევად,
    სხეულს მიწიერს არამზადის დაშნაც ერევა,
    ამიტომ მისი მოგონება არც გეკადრება.
            სხეულს დაჰკარგავ, თუ სიკვდილი მიუახლოვდა,
            მაგრამ დაგრჩება, სხეულში რომ სული სახლობდა.
