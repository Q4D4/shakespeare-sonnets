---
title: 'ბანოვანივით მშვენიერი შეგქმნა განგებამ...'
---

    ბანოვანივით მშვენიერი შეგქმნა განგებამ,
    ამიტომ ჩემთვის მეფეც ხარ და დედოფალიცა,
    ქალივით სათნოვ, ნატიფი ხარ, ვით ქანდაკება,
    მაგრამ ქალურად ორგულობის წესებს არ იცავ.
    ნათელი მზერით თითქოს ოქროს ზღვაში დასცურავ,
    ქალურ სიყალბეს მოკლებულან შენი თვალები,
    მამაკაცები შეგხარიან მამაკაცურად,
    გონდაკარგული გთავაზობენ გულებს ქალები.
    ჯერ ქალად შეგქმნა, შეუყვარდი მერე ბუნებას
    და, სამწუხაროდ, მამაკაცად გადაგაქცია,
    თვითაც ქალია, ტრფობა როგორ გაემტყუნება,
    მაგრამ ქალნი თუ ააშენა, მე დამაქცია.
            და თუკი ქალებს უწყალობე, რაც რამ გებადა,
            მე გრძნობა მომეც, მათთვის დაგრჩეს ღელვა ვნებათა.
