---
title: 'სამეფო კარზე არ შობილა ჩემი ტრფიალი...'
---

    სამეფო კარზე არ შობილა ჩემი ტრფიალი,
    ამიტომ ჟამი მის ბედ-იღბალს ვეღარ განაგებს,
    ვერც ყვავილივით გაახარებს ბედისტრიალი,
    ვერც სარეველა ბალახივით გააჩანაგებს.
    ჩემს სიყვარულთან რა ხელი აქვს მაცდურ ბუნებას,
    შემთხვევით ხომ არ გაჩენილა ტრფობის ნათელი,
    არც სიღარიბე აკვირვებს და არც ფუფუნება,
    ვერაფერს აკლებს ჟამთასრბოლის კორიანტელი.
    ყველა მთავრობამ მის წინაშე თავი დახაროს,
    სამეფოს ძალა დღეს რომ ბრწყინავს, ქრება მაშინვე,
    ცალკე სიმაგრედ აღმართულა ტრფობის სამყარო,
    არც მზეს თხოულობს, არც ნიაღვრის ზათქი აშინებს.
            არამზადებო, ალბათ, თქვენც კი დამერწმუნებით,
            ვინაც სიცოცხლე გაატარეთ ცოდვა-ცდუნებით.
