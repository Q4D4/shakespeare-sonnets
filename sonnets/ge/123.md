---
title: 'არა, დრო-ჟამო, ვერ შემიცვლი მაინც ბუნებას...'
---

    არა, დრო-ჟამო, ვერ შემიცვლი მაინც ბუნებას,
    რაგინდ აშენო ცადაწვდილი პირამიდები,
    მე არასოდეს გამაკვირვებს მათი ყურება,
    ეგ ახლებური გარდასახვა ძველი დიდების,
    რადგან მოკლეა წარმავალი წუთისოფელი,
    შენ ძველმანებით მოგვაყარე თვალში ნაცარი,
    თავი გვგონია ამა ქვეყნად ყოვლის მშობელი,
    ჩვენად ჩავთვალეთ წარსულ დროის ნამოღვაწარიც.
    მაინც ფუჭია შენი ძალა გოლიათური,
    არც დღევანდელი მაოცებს და არც გუშინდელი,
    აწმყოც ტყუის და შენი სიტყვაც ფოლიანტური,
    ამიტომ, დროო, შენს ჭენებას არ ვუშინდები.
            გინდა იცოდე ჩემი სულის ამოძახილი?
            ჩემს ერთგულებას ვერ შეარყევს შენი მახვილი.
