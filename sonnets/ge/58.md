---
title: 'მაღალმა ღმერთმა მე შენს მონად რადგან მაქცია...'
---

    მაღალმა ღმერთმა მე შენს მონად რადგან მაქცია,
    დე, დამიფაროს, შევამოწმო შენი ცხოვრება,
    მუდამ მორჩილად მოგიწონებ ყველა საქციელს,
    მე რომ მონა ვარ, ეს ყოველთვის მემახსოვრება.
    ნება მომეცი, ავიტანო ტანჯვა წყეული,
    მე სიმარტოვე მომისაჯა, ალბათ, ბუნებამ,
    დაგელოდები, მოთმინებას შენგან ჩვეული,
    და არასოდეს არ გავბედავ შენს გამტყუნებას,
    აღარასოდეს მომინდება შენი დაძრახვა,
    ვისთანაც გინდა, იქ ატარე ჟამი, ნეტარი,
    შენ უფლება გაქვს აისრულო ყველა განზრახვა
    და აპატიო თავს შენივე ნამოქმედარი.
            ჩემი ხვედრია ეს ლოდინი ჯოჯოხეთური,
            არ უნდა დამცდეს სამდურავი და საყვედური.
