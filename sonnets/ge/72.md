---
title: 'რომ არ მოგიხდეს ქვეყანაზე თავის მართლება...'
---

    რომ არ მოგიხდეს ქვეყანაზე თავის მართლება:
    რატომ გიყვარდი, ტრფობის ღირსი ჩემში რა იყო,
    შენ ნუ მიგლოვებ, დამიტირონ კუბოს სანთლებმა,
    შენი ჩემდამი სიყვარული მიწამ წაიღოს.
    რადგან ღირსებებს მოკლებულა ჩემი არსება,
    ჩემს ქებას მხოლოდ ტყუილით თუ გაიადვილებ,
    მხოლოდ სიცრუე თუ შეიძლებს ჩემს დაფასებას,
    თორემ სიმართლე ძუნწად ეტყვის ხალხს სინამდვილეს.
    და თუ იფიქრებ, რომ ტყუილით სიყვარულს იცავ,
    სიმართლეს აღარ გათქმევინებს შენი ნაღველი,
    სხეულთან ერთად ჩემი ხსოვნაც მიეცი მიწას,
    რომ ასე ურცხვად არ შებღალოს შენი სახელი.
            არარა ვიყავ და გამკიცხავს ყველა თაობა,
            შენც გაგკიცხავენ, რომ გიყვარდა არარაობა.
